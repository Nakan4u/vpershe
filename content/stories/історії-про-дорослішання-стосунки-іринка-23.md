---
contentType: stories
path: bottle-game
title: 'Історії про дорослішання: стосунки - Іринка, 23'
subtitle: '“Ми всі знали, що у неї почалися місячні”'
image: /assets/uploads/img_20170930_130049-kopia.jpg
tags: []
publishTime: '2018-08-31T21:09:25+02:00'
---
Пам'ятаю, що я і мої подруги були дітьми  дуже довго (чи не дуже, а то так просто здавалось). Справа в тому, що всі дівчата з паралельного класу були вже такими “дорослими” панянками - у них були великі груди, намальовані вії, вони вже всі мали старших пацанів і вміли цілуватись (ходили чутки, що і не тільки цілуватись). А ми що? Дивилися Gossip Girl, купували кольорові ручки і блокноти, а ще мріяли, що колись теж будемо красивими, будемо носити бюстики і може будемо навіть мати крутого хлопця-скейтера з довгою чолкою! 





Ну потім з нашої компанії почали відділятись дівчата, які одна по одній раптово приходили показово схареними і ні з ким в цей день не спілкувались.  



> Ми всі знали, що це значить - у однієї з них почались місячні!!! І отак виростала стіна дорослості між тобою і твоєю подругою. 



Ще вчора ви обидві плакали від пісень Джастіна Бібера, а сьогодні вона вже дуже доросла, у неї є поролоновий бюстик і їй болить живіт, тобто вона знає таке, до чого ти ще поки не доросла. Ну, принаймні так здавалося.



А ще поцілунки! Пам’ятаю, як ми всі зібрались святкувати Новий Рік у моєї однокласниці, випили пляшку шампанського і хлопці почали переконувати нас грати в бутилочку і цілуватися з язиком. Нам з дівчатами нікому не хотілось грати, але ми не хотіли щоб хлопці думали, що ми боїмось. Здавалося, що вже легше було поцілуватися з ними, бо так вони випрошували.



>  Хоча зараз я вже розумію, що якщо не хочеться щось робити,то не варто піддаватися на вмовляння,просто щоб комусь сподобатися. 



Вміти відстоювати свою думку - це справді круто!  (Більше про те, що робити, якщо хочеться або не хочеться цілуватися тут)
