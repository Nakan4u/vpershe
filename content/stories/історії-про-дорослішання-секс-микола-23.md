---
contentType: stories
path: fail
title: 'Історії про дорослішання: секс, Микола, 23'
subtitle: >-
  "Тепер усе це згадується, як дуже смішна історія, але тоді я дуже переживав,
  що я якийсь збочинець"
image: /assets/uploads/tożsamość-1-.jpg
tags: []
publishTime: '2018-08-31T21:02:26+02:00'
---
Мені 13-ий минало. Кайфував як міг від інтернету, а ще більше - від локальної мережі в місті-герої С. Кожен член цієї мережі мав доступ до спільної папки на сервері, куди люди постійно заливали музику, фільми, ігри і , що було найцікавішим, порно. Мене досі дуже смішить згадка про те, як роздратовані батьки деяких користувачів створювали папки під назвою “у меня здесь ребенок сидит”, “хватит похабщины”, “майте совість, тут діти сидять” і тому подібне. 



> Саме такі заголовки помножені на перехідний вік пробуджували у мене інтерес до того, що розташовувалося в мене (і в інших) нижче пояса.



Зростав я зі “стариганами” - з дідусем та бабусею. Їхнє радянське виховання не передбачало сексуального життя. Щоб більше не розмусолювати, скажу так: помастурбувати не за зачиненими дверима туалета, а перед монітором, на якому відображається такий інтригуючий вміст тих папок, було досить складно і небезпечно.



> Одного вечора, зваживши всі за і проти, я таки вирішив “зробити це” під один з відеокліпів. 
>
>

Але як на зло саме тоді бабуся вирішила, що їй терміново щось треба взяти в моїй кімнаті. І ось наступає цей момент перед самою кульмінацією (не пам'ятаю чи знав я тоді, що вона зветься оргазмом), і бабуся різко відчиняє двері. Як якийсь самурай, за секунду я встиг однією рукою закрити, а іншою - натягнути труси і штані. Все ніби пройшло гладко - бабуся, видно, вирішила не аналізувати, чому на моєму комп’ютері була відкрита лише заставка робочого стола, а мої руки ховалися під столом. 



Проте кульмінація трапилася, як на зло, коли спіднє вже було на мені.  (-\_\_\_\_\_\_\_\_\_\_\_\__- ) А це були одні з моїм найулюбленіших і найзручніших труханів! Але тоді мені здалося, що я не маю права віддати їх прати в такому стані - і тому я вирішив позбутися доказів і виніс їх з дому разом зі сміттям. 

- - -

Тепер усе це згадується, як дуже смішна історія, але тоді я дуже переживав, що я якийсь збочинець. Як виявилось пізніше, нервувався я дарма, адже мастурбація - це абсолютно нормально і природньо у перехідному віці (і не тільки).А от порнографією раджу не захоплюватися, бо в ній мало спільного з сексом у реальному житті. Секс - це ж не тільки задоволення, а ще близькість з іншою людиною і відповідальність, а у порно про це розповісти забувають.
