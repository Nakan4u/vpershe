---
contentType: articles
path: period-myths-2
title: Міфи про Місячні. Продовження
image: /assets/uploads/uterus_puberty-1200x670.jpg
category: Міфи
tags:
  - едукація
  - місячні
publishTime: '2018-03-31T18:33:49+03:00'
---
Не можна займатися сексом/мастурбувати під час місячних – абсолютна туфта. Немає жодних доказів, що секс може негативно вплинути на жіноче тіло під час місячних. Навпаки, оргазм та загалом задоволення від сексуальної активності може полегшити біль від менструації, адже до статевих органів приливає кров і спазм в матці слабшає. Головне пам’ятай – завагітніти під час місячних ще й як можливо, так само як і заразитися венеричними хворобами.  Тому, не шукай пригод на голову, - користуйся презервативами.

Не можна голити ноги до того, як місячні почнуться – неправда, можна, особливо, якщо воно вже почало ставати темнішим та жорсткішим. Проте, якщо волосся не має сильного забарвлення і має м’яку структуру, його ліпше взагалі не чіпати - після частого гоління воно стане ще грубшим і темнішим, а отже тобі захочеться голити його частіше. Насправді ж, волосся після гоління тільки здається грубим і жорстким, тому що у кореня воно дійсно товще, ніж на кінцях. Людське волосся нагадує олівці, які звужуються в кінці. Тому, коли бритва позбавляє його верхівки, може здатися, що волосся відростає товщим або темнішим, ніж було до гоління. Але якщо ви дасте йому повністю відрости, то помітите, що воно не змінилося. Що стосується кольору, то волосся, яке відростає дійсно трохи темніше, але тільки тому, що воно ще не контактувало із сонячним світлом (source: http://www.wakehealth.edu/)
