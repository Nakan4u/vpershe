---
contentType: advice
title: Довжина чи діаметр?
url: dovzhyna-chy-diametr
tags:
  - поради
  - секс
publishTime: '2018-09-08T18:10:06+03:00'
---
Це питання, насправді, дуже складне і важливе, адже розмір члена — один з тих соціальних конструктів, які можуть зруйнувати впевненість хлопця в собі. Є в нашому глобальному суспільстві якесь таке підсвідоме розуміння того, що член має бути великим. В одному з досліджень, що опублікувала [Американська асоціація психологів](http://psycnet.apa.org/doiLanding?doi=10.1037%2F1524-9220.7.3.129) у 2016 році, лише 55% опитаних гетеросексуальних чоловіків були задоволені розміром свого члену, а 45% хотіли б, щоб він був більшим. І лише 0,2% хотіли б, щоб він був меншим! Жесть! 

Довжина пенісу в [середнього](https://www.worlddata.info/average-penissize.php) українця десь між 13 та 14 см. Але це нічого не означає, адже це питання індивідуальне — на кожен розмір члену знайдеться та чи той, кому він ідеально підходить для того, щоб отримувати від сексу максимальне задоволення. Але якщо чесно, навіть це не важливо. Секс — це ж не лише щось, в чому має бути задіяний член, є купа інших способів займатися сексом. І от там вже ні довжина, ні ширина не грають жодної ролі.
